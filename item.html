<img src="img/anbi-logo.jpg" alt=“ANBI”  class="img-responsive img-centered"><p>Het is nu officieel! Het Zoetermeer&shy;fonds is een ANBI, een <strong>A</strong>lgemeen <strong>N</strong>ut <strong>B</strong>eogende <strong>I</strong>nstelling. Op 2 januari jl. werd bekend dat de aanvraag van het Zoetermeer&shy;fonds om de ANBI-status te krijgen is toegekend, met terugwerkende kracht vanaf de datum van oprichting van de stichting, nl. 11 augustus 2016.</p> <p>Dat is een prachtig begin van het nieuwe jaar!</p> <p>Een ANBI-status is een beschikking die door de belastingdienst wordt verleend aan instellingen die voldoen aan strikte voorwaarden. Op <a href="https://www.belastingdienst.nl/anbi" _target="blank">de website van de belastingdienst</a> is uitgebreid te lezen wat een ANBI inhoudt.</p> <p>Enkele voorwaarden zijn:</p><ul>	<li>De instelling zet zich voor minstens 90% in voor het algemeen belang.</li>	<li>De instelling heeft met het geheel van haar algemeen nuttige activiteiten geen winstoogmerk.</li>	<li>De instelling en de mensen die rechtstreeks bij de instelling betrokken zijn, voldoen aan bepaalde integriteitseisen.</li>	<li>De instelling beschikt over een actueel beleidsplan.</li>	<li>De instelling publiceert bepaalde gegevens op haar website.</li></ul><p>Tegenover deze eisen staan ook voordelen. O.a.:</p><ul>	<li>Donateurs van een ANBI mogen hun giften aftrekken van de inkomsten- of vennootschapsbelasting.</li>	<li>Als een ANBI zelf schenkingen doet in het algemene belang, dan hoeft de ontvanger geen schenkbelasting te betalen.</li></ul><p>Met deze status hopen wij potentiële donateurs makkelijker te bewegen geld te schenken aan het Zoetermeer&shy;fonds. 	Het bestuur werkt aan een plan om op termijn actief op zoek te gaan naar donateurs. Daarbij richten we ons met name op het bedrijfsleven in Zoetermeer.	Zodra we zover zijn zullen wij de plannen op de website publiceren en toelichten.</p>